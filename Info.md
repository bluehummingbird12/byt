<h1>Ti chiedi perché, nonostante i tuoi occhi siano aperti, tu non riesca a <em><strong>vedere</strong></em>. Sono gli occhi della tua anima quelli che devi aprire.</h1>

<h2>Perché creare questa pagina</h2>

<p>Sono convinto del fatto che ogni persona porti nascosto dentro se stessa il potenziale sufficiente a trovare un equilibrio con tutti i 
  frammenti della sua essenza. In ogni momento della nostra vita, le decisioni, le reazioni, le emozioni, sono tutte scatenate da un       
  agente, che sia esterno o interno, e sta a noi effettuare una profonda introspezione per ricercarne le cause.</p>
  
  
 <h3>Dove ha avuto inizio tutto ciò</h3>
 <p>Tempo fa, una perdita ha danneggiato non poco la mia anima, lasciando una <strong>cicatrice</strong> indelebile. Una persona è venuta in mio soccorso allora, offrendomi la possibilità di elevarmi al di sopra del mare di dolore in cui annegavo. Ho deciso di intraprendere questo cammino, sono stato guidato passo dopo passo alla scoperta di chi sono. Fino ad allora, non avevo fatto altro che mentire a me stesso, reinventarmi in base alle persone intorno a me. Iniziò tutto con un test sulla personalità, in inglese (consiglio solo alle persone con un buon livello di cimentarvisi). Rimarrete sorpresi da quanto può aprirvi gli occhi. Per eseguire il test, cliccate <a href="http://www.humanmetrics.com/cgi-win/jtypes2.asp">qui</a>.</p>
