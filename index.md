<p><i>A Gerhman, fedele cacciatore del sogno. Sono finalmente libero dalla notte e dal sogno. Ho deciso di intraprendere la Via dell'Eremita, sperando elevi il mio spirito, portandomi ancora più lontano. Custodirò gelosamente i tuoi insegnamenti. 
  
Addio, caro amico.

<hr>

Aprile 2019, Ginevra. 

Fenrir, il lupo nero, è parte di me. Una parte che non avrebbe dovuto esistere, ma c'è. Non posso più nasconderlo, né a me stesso, tantomeno a coloro che il mostro ferisce. Non potrò mai liberarmi di lui, solo imparare a conviverci. Si chiamava Pain una volta, poi tempo ed esperienze lo hanno tramutato nella bestia che è oggi. Nei miei incubi, è da lui che cerco di fuggire costantemente, ma non sono mai abbastanza veloce. C'è ancora molto su cui lavorare. L'oscurità dentro me ha innalzato barriere capaci di distorcere la mia visione delle cose. Vorrei poter vedere chiaramente il mondo per quello che è, e lo stesso vale per le persone, evitando di giudicarle male. Ricordalo. 

<hr>

Mi hanno convinto a parlarti, ora sta a me non mandare tutto all'aria quando ci vedremo. Per quanto mi riguarda, so che una parte di me non dimenticherà mai ciò che abbiamo condiviso. Sei stata la relazione più importante che abbia avuto in 23 anni di vita. L'intensità di ciò che provavo e provo nei confronti tuoi e dei nostri ricordi non conosce limiti di tempo o spazio. Mi accompagna, ovunque io sia. Un pezzo di me crede, o meglio spera, che un giorno ci rincontreremo per strada, ma come fossimo sconosciuti. Io ti sorriderò, e tu ricambierai, e io mi fermerò a parlarti, perché una parte di me non smetterà mai di pensare a te. Stella della notte più oscura, nota più dolce della melodia della mia vita. Sono stato solo per così tanto...l'ho promesso...a te...prima che iniziassero i problemi fra noi. "Se dovesse finire fra noi, chiuderò le porte del mio cuore al mondo. Non ci sarà spazio per un'altra. O tu, o nulla." dissi. Ci credevo allora, ci credo ora.</i></p>
